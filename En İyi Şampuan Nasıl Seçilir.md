Saçlar insanların dış görünümlerinde en çok önem verdikleri bedensel özelliklerdir. Uzun ya da kısa fark etmeksizin temiz ve bakımlı saç her zaman estetik görünüm açısından son derece önemlidir. Kadın ve erkek fark etmeksizin bakımlı bir saça sahip olmak isteyen kişilerin hem kullandıkları şampuana hem de diğer bakım ürünlerine gereken özeni göstermesi gereklidir. En iyi şampuan çeşitler içerisinden seçim yaparken birçok faktörü göz önünde bulundurmak gerekiyor.

Bir şampuan ne kadar iyi bir markanın ürünü olursa olsun bazen saçlarınız için yeterli olmayabilir. Önemli olan saçlarınızı köklerden uç kısımlara kadar besleyecek ve doğal yapısını muhafaza etmesine yardımcı olacak ürünler seçmektir. Kaliteli ve saç yapınıza uygun bir şampuan tercih etmek hem hızlı uzamasında hem de güzel görünmesinde son derece etkilidir.

 

Şampuan Çeşitleri
Her saç tipinin kendine özgü olan özellikleri vardır. Saç tipleri özelliklerine bağlı olarak özel bakım gerektirir. Hem saçın temizliğini hem de bakımının kusursuz bir şekilde yapılmasını sağlamak için şampuanın en uygun özelliklerde olması gereklidir. Saçlarınız için en uygun olan ürün için uzmanından şampuan önerileri almak doğru seçim yapmak açısından büyük bir önem taşıyor. Şampuanlar çeşitleri şu şekilde kategorize edilebilir:

l  
Saç Tipine Göre Şampuan Çeşitleri
Saçların bakım ve temizlik işlemini yaparken şampuan kullanımı olmazsa olmazdır. Ancak seçim yaparken saçlarınızın karakteristik özelliklerini dikkate almanız gerekiyor. Şampuanlar saç tipine göre farklı özelliklerde üretilirler. Kuru, yağlı ve normal saçlar için özel olarak üretilen şampuanlar saçların en temel ayrımlarına göre üretilir.

Kuru saçlar için üretilen şampuanlar saça nem ve yağ dengesi sağlarken yağlı saçlar için üretilen şampuanlar saçın fazla yağının emilmesine yardımcı olur. Formül olarak son derece zengin içeriklere sahip olan şampuan çeşitleri her saç tipine özel olarak üretilmektedir. Normal saçlar için olan şampuanlar nem dengesini sağlamakla kalmaz aynı zamanda yağlanmaları da geciktirici özellikleri ile bakımlı bir görünüm sunar. Şampuan çeşitleri arasında ki ayrımlarda saç tipi en temel faktördür.

l  
Saçların Gereksinimlerine Göre Şampuan Çeşitleri
Herkesin saç tipi bir değildir. İnce telli, kalın telli, yıpranmış, boyalı, permalı, dalgalı, kıvırcık, düz, kepek problemi olan, kabaran olmak üzere birçok saç türü vardır. En çok karşılaşılan saç türlerinden birisi de sürekli dökülen cansız saçlardır. Tüm bu özellikler kişilerin şampuan seçimlerinde etkili olmaktadır.

Özel olarak formüle edilen şampuanlar bu özellikler dikkate alınarak üretilir. Her saç türünün var olan sorununu gidermeye yönelik olarak üretilen bu şampuanlar saçların istenilen forma ulaşabilmesinde son derece etkilidir. Özellikle kepek sorunu olan ve sürekli dökülen saçlar için kepek şampuanları ya da dökülmeyi önleyici şampuanlar tercih edilmektedir. Şampuanlar içeriğinde bulunan bileşenler sayesinde saçların gereksinim duyduğu vitaminleri alabilmesine olanak tanırlar. Her saç türünün kendi şampuanı vardır ve seçim yaparken de bunları göz önünde bulundurmak gereklidir.

 

Şampuan Alırken Dikkat Edilmesi Gerekenler
Şampuan satın alırken diğer kozmetik ürünlerinde gösterdiğiniz hassasiyeti göstermeniz gerekiyor. Sıradan, kalitesiz bol köpüren ancak yeterli hijyen sağlamayan şampuanlar saçlarınızı temizlemediği gibi saçlarınıza çok ciddi zararlar verebilir. Böyle durumlarda mutlaka belli kriterleri göz önünde bulundurmanız gereklidir. Şampuan alırken dikkat edilmesi gerekenler arasında şunları saymak mümkündür:

Şampuan alırken mutlaka içeriğine dikkat etmeniz gerekiyor. Özellikle içeriğinde Soydum Loril Sültfat, Sodyum Loril Eter Sülfat, Sodyum Hidroksit, Sodium Coceth Sülfat, Ethyparaben gibi maddeler içeren şampuanlardan uzak durmalısınız. Bu etken maddeler zamanla cildin ve saç köklerinin zarar görmesine neden olur. Özellikle hassas saç ve cilt yapısına sahip olan kişilerde bu tarz etken maddeler ciddi anlamda etkiler ortaya çıkarabilmektedir. Şampuan satın alırken biraz daha doğal içerikleri olan ürünler tercih edilmesinde fayda vardır. Özellikle saçın beslenmesine katkı sağlayacak olan bitki özlerini içerisinde barındıran şampuanlar tercihleriniz arasında yer almalıdır. Şampuan önerisi olarak ise birçok farklı markanın ürününden bahsetmek mümkündür.

 
